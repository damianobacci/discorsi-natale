TALIANI,

IL TRADIZIONALE INCONTRO DI FINE D'ANNO TRA IL CAPO DELLO STATO E VOI QUEST'ANNO COINCIDE CON L'ELEZIONE DEL SESTO PRESIDENTE DELLA REPUBBLICA. IL PASSAGGIO DELL'ALTO UFFICIO DA GIUSEPPE SARAGAT - CHE HA SERVITO FEDELMENTE LA REPUBBLICA -  A CHI HA AVUTO L'ONORE DI SUCCEDERGLI, RAPPRESENTA UN ATTO DI ALTO SIGNIFICATO DEMOCRATICO. GLI UOMINI SI AVVICENDANO NEI POSTI DI RESPONSABILITÀ, LA PATRIA RESTA REALTÀ PERENNE .

MI È CARO INVIARVI UN SALUTO E UN AUGURIO. UN AUGURIO A CIASCUNA FAMIGLIA, RACCOLTA NEL CALORE DEL CAPODANNO, PERCHE' QUESTO SENTIMENTO DI CONCORDIA, DI UNITÀ, DI FELICITÀ POSSA ACCOMPAGNARVI PER TUTTO IL 1972. UN AUGURIO AGLI ITALIANI COME COMUNITÀ NAZIONALE, PERCHE' IL 1972 POSSA VEDERE CONVOGLIATE TUTTE LE ASPIRAZIONI, TUTTE LE ANSIE, TUTTE LE INQUIETUDINI NELLA STRADA MAESTRA SEGNATA DALLA COSTITUZIONE. SICCHE', SENZA CHE CIASCUNO RINUNCI A QUELLA PARTE LEGITTIMA DELLE PROPRIE ASPETTATIVE, SI POSSA SOPRATTUTTO METTERE IN ESSERE QUEL COMPLESSO DI CONDIZIONI CHE RENDA POSSIBILE DI RISOLVERE I PIÙ URGENTI PROBLEMI ITALIANI, PREMINENTE TRA I QUALI È QUELLO DELLA PIENA OCCUPAZIONE E DELLA GIUSTA RETRIBUZIONE AI LAVORATORI .

AL NUOVO ANNO CIASCUNO DI NOI CHIEDE QUALCOSA DI MEGLIO PER SE', PER I FAMILIARI, PER GLI AMICI. NOI RIUNIAMO METTIAMO INSIEME QUESTI SENTIMENTI , FORMULIAMO UN AUGURIO UNICO PER IL NOSTRO PAESE: POSSA L'ITALIA PER LA LABORIOSITÀ , PER LA CONCORDIA DEI SUOI FIGLI, PER IL SENSO DI RESPONSABILITÀ DEGLI UOMINI CHIAMATI AI POSTI PIÙ IMPEGNATIVI, REALIZZARE NEL '72 UNA FASE NUOVA, INCISIVA NELLA STRADA DEL PROGRESSO E DEL BENESSERE.

