MENTRE UN ALTRO ANNO VOLGE AL TERMINE, DESIDERO ANCORA UNA VOLTA RIACCOSTARMI IDEALMENTE A TUTTI GLI ITALIANI, INVIANDO AD OGNUNO DI ESSI ED ALLA NAZIONE INTERA IL MIO AUGURIO.

LIETO AUGURIO, IL QUALE TRAE CONFORTO DAL BILANCIO DI QUANTO SI È VENUTO COMPIENDO IN QUESTI ULTIMI TEMPI NEI VARI CAMPI DELLA VITA NAZIONALE.

VERO È CHE VECCHI E NUOVI PROBLEMI CONTINUANO A RACCOMANDARSI ALLE CURE DEI RESPONSABILI DELLA COSA PUBBLICA E CHE, PERTANTO, INEVITABILI DIFFICOLTA' RIMANGONO DA SUPERARE; MA NON SEMBRA DUBBIO CHE IL POPOLO ITALIANO, TEMPRATO A BEN PIÙ DURE PROVE E CHE, NEI BREVI ANNI CHE CI SEPARANO DALLA FINE DELLA GUERRA, HA SAPUTO MUTARE IL VOLTO AFFRANTO DELLA PATRIA, PROSEGUIRÀ SENZA FALLO NELL'OPERA AVVIATA VERSO PIÙ ALTE METE.

NEL NUOVO ANNO I CITTADINI SARANNO CHIAMATI A DIRE LA LORO VOLONTÀ SULLE VIE DA BATTERE PER IL MIGLIORE AVVENIRE DEL PAESE; VIE CHE, PUR NELLA LORO MOLTEPLICITÀ E DIVERSITÀ, SON CERTO ESPRIMERANNO L'UNANIME NOSTRO CONSENSO NELLA DIFESA DELLE PATRIE LIBERTÀ.

APPRESTIAMOCI ORDUNQUE, ITALIANI DI OGNI CONTRADA, AD ACCOGLIERE CON SERENA FIDUCIA L'ANNO CHE SORGE.